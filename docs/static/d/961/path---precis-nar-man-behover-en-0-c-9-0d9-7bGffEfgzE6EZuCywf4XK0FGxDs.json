{"data":{"markdownRemark":{"html":"<p>Jag pratar om de olika automater (vending machines) som vi bokstavligen stött på runt varje hörn i Tokyo. De förekommer nästintill i samma utsträckning i andra städer som vi tidigare besökt. Just nu har vi främst stött på automater som säljer kalla drycker allt ifrån mineralvatten, kola, iskaffe, iste etc. och det är enligt vår mening en utav de bästa sakerna med Japan. De liksom finns där när man väl behöver en och tro oss, med tanke på värmeböljan som pågått här så har vi i princip köpt all dricka i sådana automater. Faktum är att dessa automater är inget nytt här i Japan, utan de uppkom i början på 1950-talet och säljer många olika artiklar än enbart kall dricka. På vintern så serverar de främst varma drycker. Men vi har även stött på automater som säljer vin, varm mat, pizza och till och med underkläder. Automatens främsta syfte förr i Japan var att underlätta för de människor som bodde på landet och som inte kunde ta sig till affärerna lika enkelt än de som bodde i stan, men också för att komplettera försäljningen när affärerna har stängt. Jag önskar att vi kunde ha mer sådana automater runtom i Sverige, men tyvärr så skulle det inte fungera särskilt bra. </p>","frontmatter":{"title":"Precis när man behöver en"}}},"pageContext":{"slug":"/precis-nar-man-behover-en/"}}