{"data":{"markdownRemark":{"html":"<p>Idag när vi var runt i Tokyos elekronikdistrikt Akihabara pågick ett\nvägarbete på andra sidan vägen där vi befann oss. Vad jag observerade\ndå var att det var runt 12st personer som höll på att gräva ett hål av\nsome sort mitt på gatan. Uppdelningen är att det är en person som styr\ngrävmaskinen, en person som jobbar som vakt kring arbetsplatsen och\nresterande 10st personer står runt gropen och tittar på när operatören\nskör ner skopan i gropen. Hur är det möjligt alla dessa personer får\ntillräckligt betalt för något som i Sverige skulle delats upp på\nkanske fyra personer eller färre? Detta är en av många situationer jag\nundrat hur den matematiken går ihop i detta land, men det gör den\ntroligtvis. I Japan har jag sett många arbetsituationer där det är en\nanställd för nästan varje moment som sker inom en viss tjänst - En som\ngräver, en som pratar, en som slänger, en som vaktar, en som ser till\natt alla gått på toa osv. Det är en så olik arbetskultur mot Sverige\ndär vi istället försöker effektivisera och krympa antalet personer\ntill så få som möjligt. Dels för minska på kostnader och dels för att\nse över om det verkligen behövs en extra person för ett antal\nuppgifter. I vissa fall anser jag att det i Sverige läggs för mycket\nansvar på en person, samtidigt anser jag att de inte är helt\nnödvändigt att ha 10st personer glor på en grävmaskin och pratar\nentusiastiskt om vilken textur deras bästa Ramen-nudlar hade eller vem\nsom var mest tondöv på Karaoken igår. Nu överdriver jag lite. Japaner\när ett jävligt effektivt folk när det kommer till vägar, det vet jag,\nI've seen it with my on brown eyes. De är kapabla att lösa stora\nbyggprojekt under loppet av en dag, vilket i Sverige skulle tagit 23\nmöten 2 månaders arbete att utföra. Så det kanske finns en fördel med\natt dem är många och om nu varje person har en specifik uppgift så är\nju det kanon, men det är inget som skulle fungera i Sverige på långa\nvägar.</p>\n<p>Min teori är att TID är den enda faktorn som spelar roll (och givetvis\nkostnad på ett hörn). I en storstad som Tokyo finns det inget utrymme\natt vägar är avspärrade mer än några timmar eller dagar och därför\nsätter man in så mycket resurser som möjligt för att lösa problemet på\nså kort tid som möjligt. Kostnaden kanske blir densamma istället för\natt man anlitat färre personer och låtit projektet pågå under en\nlängre period.</p>\n<p>I alla fall, det är rätt underhållande att observera dessa människor\nlösa situationer likt arbetsmyror på två ben och låta arbetsgivaren\nskramla i spargrisen.</p>","frontmatter":{"title":"Ju fler kockar desto mer soppa","author":null,"image":{"publicURL":"/static/ju-fler-kockar-desto-mer-soppa-c1e607ec63afe4f51fe646da16109d32.jpg"}}}},"pageContext":{"slug":"/ju-fler-kockar-desto-mer-soppa/"}}