---
title: "Den där jävla toasitsen"
date: "2018-07-24"
author: "Fabian"
image: "../images/den-dar-javla-toasitsen.jpg"
---
Det var 10 år sen sist. Det är inte är mycket som finns kvar i minnets dunkla vrår sen dess, trots att dokumentationen från den tiden är att betrakta som allt för extensiv. Ändå har minnet av den japanska kulturens underverk smitit iväg, som om det aldrig varit där.

Det första jag möts av efter att ha lämnat flyget är en jävla toasits. Jag hade glömt hur mycket de älskar sina toasitsar.

> "for beauty, I pursue perfection in all things"

Så säger kvinnan som hör ihop med annonsen. Perfektion kan även finnas i en platsring som håller din känsliga rumpa flera centimeter ovanför det ack så kalla och oförlåtande porslinet.

Likt när man sätter sig på toaletten och inte känner den där plastiga värmen och istället får en iskall kyss av det kalla porslinet påminns jag om att det finns andra kulturer här i världen än min egen. Men tro inte att det kommer stoppa mig från för göra den till åtlöje på den här resan. Nu börjar det!
