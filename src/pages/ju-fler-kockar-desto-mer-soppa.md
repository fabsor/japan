---
title: "Ju fler kockar desto mer soppa"
date: "2018-07-31"
image: "../images/ju-fler-kockar-desto-mer-soppa.jpg"
---

Idag när vi var runt i Tokyos elekronikdistrikt Akihabara pågick ett
vägarbete på andra sidan vägen där vi befann oss. Vad jag observerade
då var att det var runt 12st personer som höll på att gräva ett hål av
some sort mitt på gatan. Uppdelningen är att det är en person som styr
grävmaskinen, en person som jobbar som vakt kring arbetsplatsen och
resterande 10st personer står runt gropen och tittar på när operatören
skör ner skopan i gropen. Hur är det möjligt alla dessa personer får
tillräckligt betalt för något som i Sverige skulle delats upp på
kanske fyra personer eller färre? Detta är en av många situationer jag
undrat hur den matematiken går ihop i detta land, men det gör den
troligtvis. I Japan har jag sett många arbetsituationer där det är en
anställd för nästan varje moment som sker inom en viss tjänst - En som
gräver, en som pratar, en som slänger, en som vaktar, en som ser till
att alla gått på toa osv. Det är en så olik arbetskultur mot Sverige
där vi istället försöker effektivisera och krympa antalet personer
till så få som möjligt. Dels för minska på kostnader och dels för att
se över om det verkligen behövs en extra person för ett antal
uppgifter. I vissa fall anser jag att det i Sverige läggs för mycket
ansvar på en person, samtidigt anser jag att de inte är helt
nödvändigt att ha 10st personer glor på en grävmaskin och pratar
entusiastiskt om vilken textur deras bästa Ramen-nudlar hade eller vem
som var mest tondöv på Karaoken igår. Nu överdriver jag lite. Japaner
är ett jävligt effektivt folk när det kommer till vägar, det vet jag,
I've seen it with my on brown eyes. De är kapabla att lösa stora
byggprojekt under loppet av en dag, vilket i Sverige skulle tagit 23
möten 2 månaders arbete att utföra. Så det kanske finns en fördel med
att dem är många och om nu varje person har en specifik uppgift så är
ju det kanon, men det är inget som skulle fungera i Sverige på långa
vägar.

Min teori är att TID är den enda faktorn som spelar roll (och givetvis
kostnad på ett hörn). I en storstad som Tokyo finns det inget utrymme
att vägar är avspärrade mer än några timmar eller dagar och därför
sätter man in så mycket resurser som möjligt för att lösa problemet på
så kort tid som möjligt. Kostnaden kanske blir densamma istället för
att man anlitat färre personer och låtit projektet pågå under en
längre period.

I alla fall, det är rätt underhållande att observera dessa människor
lösa situationer likt arbetsmyror på två ben och låta arbetsgivaren
skramla i spargrisen.
